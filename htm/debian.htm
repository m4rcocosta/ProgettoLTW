<!DOCTYPE html>
<html lang="it">

	<head>
		<meta charset="utf-8"></meta>
	</head>

	<body>
		<article>
			<h1>DEBIAN</h1>
			<img id="logoDistro" src="img/logoDebian.svg" title="Logo di Debian"><br />
			<p>Debian è un sistema operativo multi-architettura per computer, composto interamente da 
			software libero.

			In esso, tuttavia, può essere incluso nativamente sia software proprietario gratuito, sia 
			software basato su codice non libero mediante l'utilizzo di appositi repository, 
			denominati non-free.

			Debian si descrive come «il sistema operativo universale» riferendosi alla collaborazione 
			di volontari da ogni parte del mondo aderenti al Debian Project e alla distribuzione di 
			oltre 56 000 pacchetti, fornendo programmi general purpose pre-compilati nativamente 
			per ogni architettura prevista dal progetto, organizzati per facilitarne l'installazione, 
			l'aggiornamento, l'utilizzo e la gestione.

			La sua forma più diffusa è Debian GNU/Linux, così denominata perché utilizza al suo 
			interno programmi di utilità provenienti dal sistema operativo GNU e utilizzando Linux 
			come kernel.

			Il nome Debian è stato coniato dal fondatore del progetto, Ian Murdock, unendo il proprio 
			nome con le prime tre lettere di quello della sua fidanzata (poi ex-moglie) Debra.</p><br />
			
			<p><h2>Organizzazione del progetto</h2><br />Il Progetto Debian si distingue da tutti gli 
			altri per la sua peculiare forma di organizzazione. La sua struttura infatti si ispira a 
			quella di una vera e propria società democratica, tanto che il documento che stabilisce 
			le regole interne al progetto è chiamato Costituzione Debian. Un altro importante documento 
			è il Contratto Sociale che esprime l'impegno del progetto in favore del software libero 
			e dei suoi utenti.

			Tutti i partecipanti al progetto sono volontari e non esiste un'azienda di riferimento che 
			lo finanzi; tutte le spese sono pagate dalle donazioni raccolte attraverso "Software in the 
			Public Interest" (SPI Inc.), una organizzazione non-profit per i progetti di software libero. 
			Debian è quindi considerata da molti come la sola tra le maggiori distribuzioni di Linux ad 
			essere libera da interessi commerciali.

			Non esiste una struttura gerarchica né ruoli dirigenziali; vi sono solo alcuni membri del 
			progetto ai quali sono demandate delle funzioni specifiche, ad esempio la gestione dei 
			server e dell'archivio dei pacchetti (ftp-master) o il coordinamento della pubblicazione 
			delle versioni stabili (release manager). L'unico ruolo "di comando" è quello di Debian 
			Project Leader, formalmente a capo del progetto, che viene eletto con mandato annuale; 
			ma anche questo incarico è principalmente rappresentativo e di coordinamento e i suoi 
			poteri effettivi sono limitati. Tutte le decisioni più importanti vengono prese a 
			maggioranza dai Debian Developers, cioè dai membri ufficiali del progetto (attualmente 
			sono circa 1000), tramite votazione.

			Le discussioni interne al progetto si svolgono generalmente sulle numerose mailing list di 
			Debian, ognuna dedicata a uno specifico argomento. Non sono infrequenti discussioni accese 
			e talvolta veri e propri litigi. Alcuni ne ricavano l'impressione che il tasso di 
			conflittualità all'interno del progetto sia molto alto; altri replicano che in altri 
			progetti vi è presumibilmente un tasso ancora più alto, ma non viene percepito all'esterno 
			perché le discussioni non sono pubbliche.</p><br />

			<p><h3>Do-ocracy</h3>La do-ocracy è uno dei principi utilizzati dalla progetto Debian per 
			organizzare la comunità. Con do-ocracy (termine che nasce dall'unione delle parole inglesi 
			"do" e "democracy"; letteralmente fare-crazia, anche se il termine viene utilizzato nella 
			forma originale anche in altre lingue) si intende una forma di organizzazione che ruota 
			intorno ad un progetto aperto a chiunque dove gli individui eseguono in maniera indipendente
			le mansioni che si auto-affidano per lo svolgimento dell'obiettivo progettuale. Pertanto 
			la responsabilità di portare a termine il progetto è assunta direttamente da chi svolge il 
			lavoro piuttosto che assegnata tramite elezioni o cariche pubbliche. In origine, questo 
			modello è stato introdotto nel partito libertariano americano da Sean Haugh e Michael 
			Gilson-De Lemos. Il termine è molto popolare anche fra i partecipanti del festival Burning 
			Man.</p><br />
			 
			<p><h2>Caratteristiche</h2><br />Debian è conosciuta per la sua aderenza alle filosofie 
			di GNU e del software libero (sebbene il sito ufficiale del progetto GNU non annoveri 
			Debian tra le distro interamente libere, per la presenza dei repository contrib e non-free), 
			le rigide politiche riguardo alla qualità dei pacchetti e le release, il modo aperto di 
			sviluppare e testare il software e la libertà di scelta concessa all'utente.

			Il progetto Debian ha tra i suoi obiettivi quello di creare "il sistema operativo universale": 
			sono stati sviluppati dei port per altri kernel, fra i quali Debian GNU/Hurd, Solaris, 
			NetBSD, e FreeBSD. Di questi port l'unico ad essere stato pubblicato ufficialmente è 
			quello con kernel FreeBSD (Debian GNU/kFreeBSD).
			<img id="distroDE" class="zoom" src="img/debianDE.jpg" title="DE di Debian"><br />
			In realtà, parlando di Debian, definirlo sistema operativo a sé stante risulta estremamente 
			riduttivo; la stessa tradizionale suddivisione tra software di sistema e software 
			applicativo perde gran parte del suo significato: l'intero parco software è infatti 
			gestito in modo identico, indifferentemente dalla funzione svolta dal singolo programma. 
			Tutti i programmi con esso distribuiti vengono quindi compilati, raggruppati per coerenza 
			e resi disponibili sotto forma di pacchetti software, in modo da renderli il più possibile 
			compatibili fra loro e facilmente gestibili. In modo simile funzionano FreeBSD, OpenBSD e 
			derivati.

			L'ultima versione stabile di Debian comprende circa 56 000 pacchetti per una decina di 
			architetture, che vanno dalla ARM, comunemente utilizzata nei piccoli sistemi integrati, 
			alla s390 dei grandi mainframe IBM, passando per le più comuni architetture x86 e AMD64, 
			tipiche dei moderni personal computer.

			L'installazione di Debian è assistita da un apposito programma, il Debian-Installer, 
			disponibile con interfaccia testuale o grafica.</p><br />
			
			
			
			</article>
	</body>

</html>
